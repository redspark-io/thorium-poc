<!DOCTYPE html>
<html xmlns="http://www.w3.org/1999/xhtml" lang="lt" xml:lang="lt">
    <head>
        <title>Apie Thorium skaitytuvę</title>
        <style>
            body {
                font-family: "Arial", sans-serif;
            }
            p,
            ul {
                margin: 15px 0;
            }
            ul.nobullet {
                list-style-type: none;
            }
        </style>
    </head>
    <body>
        <h1>Apie Thorium skaitytuvę</h1>

        <h2>Įžanga</h2>

        <p>Thorium skaitytuvė – tai rinktinė skaitymo taikomoji programa „Windows 10“, „MacOS“ ir „Linux“ operacinėms sistemoms.</p>
        <p>
            Ši <a href="https://edrlab.org">EDRLab</a> taikomoji programa yra nuolat vystoma bei siekia tapti
            etalonu skaitant EPUB leidinius, PDF dokuments, garsines knygas ir vaizdinius pasakojimus, pasirinktinai
            apsaugotus <a href="https://edrlab.org/readium-lcp">LCP DRM</a> (DRM – tai skaitmeninė autorinių teisių
            apsauga).
        </p>
        <p>
            Ji lokalizuota daugybėje kalbų; kiekviena versija siūlo naujų kalbų palaikymą,
            dėka mūsų bendruomenės pagalbos.
        </p>
        <p>
            Daug pastangų taip pat skiriama siekiant Thorium skaitytuvę padaryti kuo plačiau prieinamą regos negalią ir disleksijos sutrikimą
            turintiems asmenims.
        </p>
        <p>Ši taikomoji programa yra nemokama, be reklamų ir asmeninių duomenų nutekinimo.</p>
        <p>Tai tobulas įrankis daug skaitantiems, bibliotekų lankytojams ir studentams.</p>

        <h2>Naudotojo vadovas</h2>

        <p>
            Pilnas naudotojo vadovas <a href="https://www.edrlab.org/software/thorium-reader/doc/">prieinamas internetu</a>.
        </p>

        <h2>Palaikomi leidinių formatai</h2>

        <p>
            <b>EPUB 2</b>: tai pasenęs formatas, tinkamas tik elementarioms knygoms. Tekstinis turinys formuojamas naudojant
            XHTML 1 ir jokios įvairialypės terpės funkcijos nėra palaikomos. EPUB 2 el. knygos yra prieinamos, jei jos yra
            tinkamai suformatuotos.
        </p>
        <p>
            <b>EPUB 3</b>: tai rekomenduojamas formatas XXI amžiuje. Tekstinis turinys formatuojamas naudojant (X)HTML
            5, yra galimybė kurti fiksuoto išdėstymo el. knygas, praturtintas knygas, o prieinamumo funkcijos yra gerai
            suprojektuotos.
        </p>
        <p><b>DAISY v2.02 / v3</b> (tekstas, garsas, tekstas+garsas).</p>
        <p>
        <b>PDF</b>: nepaisant visų gerai žinomų lankstumo (nėra galimybės keisti puslapio plotį) ir prieinamumo trūkumų,
            daugelis el. knygų, ypač viešosiose bibliotekose, vis dar prieinamos tik PDF formatu.
        </p>
        <p>
        <b>Garsinės knygos</b>: 2020 metais „W3C“ leidybos darbo grupė suprojektavo
            <a href="https://www.w3.org/TR/audiobooks/">standartizuotą garsinių knygų formatą</a>,
            EDRLab buvo šios darbo grupės dalis. Thorium palaiko
            <a href="https://www.w3.org/TR/lpf/">supakuotą (LPF)</a> šio garsinių knygų formato variantą,
            kurį netrukus plačiai naudos (bent mes to tikimės) knygų pardavėjai.
        </p>
        <p>
        <b>Vaizdiniai pasakojimai</b>: EDRLab suprojektavo komiksų, <i>manga</i>, <i>webtoons</i> ir kitų stilių
            skaitmeninių kūrinių, paremtų paveikslėlių seka, standartizuotą formatą.
            Šio formato pavadinimas – <a href="https://www.edrlab.org/open-standards/">Divina</a>. Tai vis dar
            eksperimentinis formatas, mes tikimės, jog leidėjai išbandys jį 2021+ metais.
        </p>

        <h2>Prieinamumas</h2>

        <p>
            Thorium skaitytuvė skirta visiems, įskaitant neregius ar asmenis, turinčius kitų skaitymo negalių. Taikomoji
            programa suderinama su ekrano skaitytuvėmis, įskaitant „JAWS“, „NVDA“, „Narrator“ ir „VoiceOver“, ji taip pat turi
            įgarsinimo su vaizdiniu paryškinimu funkciją. Thorium skaitytuve galima dirbti naudojantis pele ar klaviatūra,
            o klaviatūros trumpiniai yra konfigūruojami. Atvaizdavimas, įskaitant spalvas, teksto dydį, išretinimą,
            šriftą ir išdėstymą, gali būti derinamas atsižvelgiant į naudotojo poreikius.
        </p>

        <p>
            EDRLab palaiko glaudžius ryšius su
            <a href="https://daisy.org/">„DAISY“ konsorciumu</a>. Dirbdami kartu su asmenimis, turinčiais skaitymo negalių,
            kurie dalyvauja mūsų projektavimo ir testavimo procesuose, siekiame Thorium skaitytuvę paversti viena
            labiausiai prieinamų skaitymo taikomųjų programų.
        </p>

        <h2>OPDS katalogai</h2>

        <p>
            Daugelis viešųjų bibliotekų ir knygų pardavėjų pradeda naudoti
            <a href="https://opds.io/">OPDS</a> katalogus kaip standartinį būdą viešinti savo katalogus saityne.
        </p>
        <p>
            Naudojantis OPDS, bibliotekos ir knygų pardavėjai gali savo lankytojų ar klientų asmenines knygų lentynas padaryti prieinamas, t.y.
            naudotojas gali nedelsiant atsisiųsti ir pradėti skaityti el. knygas, kurias įsigijo.
        </p>
        <p>
            Thorium leidžia naršyti OPDS 1 ir 2 katalogus. Ji taip pat palaiko keletą su OPDS suderinamų tapatybės nustatymo metodų,
            tokiu būdu įgalindama naudotojus pasiekti savo asmeninę knygų lentyną.
        </p>

        <h2>Readium LCP DRM</h2>

        <img src="./images/lcp-user.png" alt="LCP user reading" />

        <p>
            Thorium skaitytuvė palaiko
            <a href="https://www.edrlab.org/readium-lcp/">„Readium LCP DRM“</a>, iš pradžių suprojektuotą „Readium
            Foundation“. Šio DRM metodo <a href="https://readium.org/lcp-specs/">specifikacija yra vieša</a>, kuri
            taip pat yra ir ISO techninė specifikacija su
            <a href="https://www.iso.org/standard/79485.html">ISO 23078-2</a> standarto numeriu.
        </p>

        <p>
            LCP jau naudoja daugybė viešųjų bibliotekų, universitetų ir knygų pardavėjų visame pasaulyje (<a
                href="https://www.edrlab.org/readium-lcp/certified-apps-servers/"
                >pilnas sąrašas prieinamas čia</a
            >).
        </p>
        <p>
            Leidyklos visame pasaulyje raginamos pradėti naudotis LCP kaip metodu apsaugoti el. knygas
            nuo perteklinio dalinimosi, tuo pat metu suteikiant naudotojams sklandžią patirtį ir išlaikant turinį
            tinkamai prieinamą. Prašome <a href="https://www.edrlab.org/contact/">susisiekti su EDRLab</a>, jei jūsų organizacija
            norėtų pradėti naudoti LCP.
        </p>

        <h2>Licencijavimas</h2>

        <p>
            Autorinės teisės 2019 European Digital Reading Lab. Visos teisės saugomos. Licencija suteikta
            „Readium Foundation“ vieno ar daugiau autorių licencine sutartimi.
        </p>

        <p>
            Ši programinė įranga platinama su BSD 3 atvirojo kodo licencija. Ji paremta „Readium Desktop“ atvirojo kodo
            įrankių rinkiniu.
        </p>

        <h2>Kas sukūrė šią programinę įrangą</h2>

        <p>Thorium skaitytuvę šiuo metu vysto:</p>

        <ul class="nobullet">
            <li>Daniel Weck, vyr. programuotojas.</li>
            <li>Pierre Leroux, node.js programuotojas.</li>
        </ul>

        <p>Keli kiti programuotojai padėjo paversti Thorium tokia, kokia ji yra šiandien:</p>

        <ul class="nobullet">
            <li>Simon Le Roux, naudotojo sąsajos dizaineris.</li>
            <li>Cyrille Lebeaupin, noop.fr vykdomasis direktorius, vyr. programuotojas.</li>
            <li>Jiminy Panoz, Readium CSS kūrėjas.</li>
            <li>Léo Stéfani, node.js, React programuotojas.</li>
            <li>Manuel Lagrand, praktikantas, node.js programuotojas.</li>
        </ul>

        <p>Šį projektą prižiūri Laurent Le Meur, EDRLab techninis direktorius.</p>

        <h2>Kas finansuoja šia programinę įranga</h2>

        <p>
            EDRLab yra ne pelno siekianti organizacija. Mūsų biudžetas iš esmės susideda iš mūsų narystės rinkliavos. EDRLab veiklą pradėjo
            Prancūzijoje, bet šiuo metu turi 60 narių iš Europos, Šiaurės Amerikos, Pietų Amerikos ir Azijos.
        </p>

        <p>Šis projektas nebūtų išvydęs šviesos be:</p>
        <p>
            1- Finansinio mūsų įkūrėjų: Editis, Hachette Livre, Magrigall,
            Media-Participations, Cercle de la Librarie, Syndicat national de l'Edition įsitraukimo. Jie suvokia, jog
            atvirų standartų ir atviro kodo finansavimas yra geriausias būdas paskatinti atvirą ir inovatyvią leidybos
            industrijos rinką.
        </p>

        <p>2- Šių Prancūzijos viešųjų organizacijų finansinių dotacijų:</p>
        <ul>
            <li>CNL (Centre National du livre)</li>
            <li>Ministère de la Culture</li>
        </ul>

        <p>3- Papildomų EDRLab narių, suinteresuotų konkrečių funkcijų įgyvendinimu, dotacijų:</p>
        <ul>
            <li>Fênix Editorial, Brazilija</li>
            <li>Canadian Electronic library, Kanada</li>
            <li>MLOL / Horizons Unlimited, Italija</li>
            <li>Lyrasis, JAV</li>
        </ul>

        <p><img src="./images/piggy-bank.jpeg" alt="Kiaulė-taupyklė" /></p>
        <p>
            Jūs taip pat galite prisidėti prie Thorium tobulinimo
            <a href="https://www.edrlab.org/become-a-member/">tapdami EDRLab nariu</a>.
        </p>
        <p>
            Arba galite paaukoti EDRLab per
            <a href="https://github.com/sponsors/edrlab">Github Sponsor</a>
            paramos programą, „kiaulę-taupyklę“, kuri priima nedideles, kasmėnesines aukas.
        </p>
    </body>
</html>
